In ``A remark about the description of free products of groups'', Proc. Cambgridge Philos. Soc 62(1966), io ha studite lo que occurre in le circumstantia que un gruppo G ha un subensemble P tal que tote elemento de G es representabile unicamente per un verbo reducite in P. Il eveni que tal P es multo como un producto libere. Que occurre quando le representation per verbo reducite es unic solmente modulo le sorta de equivalentia que interveni in le theoria del productos libere amalgamate? In iste articulo, io determina le structura internal del subensemble P (io los appella ``pregruppos''), e prova, sequente le methodo de van der Waerden, que su gruppo universal ha le proprietate desiderate. Multe interessante exemplos pote esser trovate; tote semble simile aliquanto al productos libere amalgamate; sed il es nulle simple maniera de construer los omne ex ordinari tal productos.